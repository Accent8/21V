# Myndvinnsla

#### Þrenns konar gerðir myndaskjala er hægt að setja á vefsíður.

* .gif – Graphic Image File. Gif formatið hentar vel fyrir einfalda grafík en síður fyrir ljósmyndir. Teikningar og firmamerki eru aðalega vistuð úr vektorforitum eins og Adobe Illustrator og Corel Draw. Gif myndir hafa mest 256 lita upplausn og taplausa LZW þjöppun. Gif myndir geta verið með litlausan (transparent) bakgrunn. Einnig er hægt að setja saman myndaröð í Adobe Fireworks forritinu og búa til litlar Gif hreyfimyndir.
* .jpg – Joint Photographic Experts Group. JPEG þjöppun hentar vel fyrir ljósmyndir. JPEG er “lossy” þjöppunartækni þar sem m.a. upplýsingar sem mannsaugað greinir ekki eru þjappaðar. .jpg format hentar best fyrir ljósmyndir og flóknari grafík. Eftir því sem myndin er þjöppuð meira því óskýrari verður hún. Notandinn þarf því að velja á milli gæða myndarinnar og stærðar hennar.
* .png – Portable Network Graphics. .png myndir eru svipaðar .gif myndum en bjóða uppá meiri myndgæði. Þjöppun án taps í 24 bita RGB lit. .png getur þjappað 5-25% meira en .gif mynd og hefur möguleika á gagnsæjum bakgrunni eins og .gif en ekki er hægt að búa til hreyfimyndir í .png formati.
* 
#### Algengar myndgerðir sem hægt er að uppfæra fyrir vef í Photoshop.

* .psd – Photoshop skjal er eingöngu notað í Photoshop forritinu. Með þvíað vista myndir sem .psd er hægt að halda áfram að vinna með myndina í fullum litgæðum. Photoshop myndir eru byggðar upp sem bitmap pixel myndir. - 1 -
* .ai,  – er vinnuskjal vektorforritsins Adobe Illustrator. Í þessu forriti er aðalega unnið með vector línumyndir.
* .pdf – Portable document format.
Pdf skjal er form á skjali, sem er hannað til að standa fyrir önnur skjöl óháð öllum þeim tölvubúnaði sem notaður var til að búa til skjalið. Þegar pdf skjal er opnað, lítur það eins út hvar sem þú opnar það. Ólík stýrikerfi eða skjáupplausn skipta ekki máli. Þessi skjöl geta verið ein blaðsíða, eða þúsundir blaðsíðna, einföld, eða mjög flókin. Pdf skjal getur innihaldið hvaða samsetningu af texta, grafík og myndum sem er. Hægt er að opna .pdf skjöl í Photoshop, eina bls í einu og yfirfæra í bitmap mynd.
* .eps – Encapsulated PostScript og .tiff Tagged Image File Format eru bæði hægt að opna í Photoshop, vinna með og uppfæra fyrir vefinn.
Athugið að þetta er alls ekki tæmandi listi yfir myndgerðir sem hægt er að vinna með og yfirfæra í myndvinnsluforritum.

* Myndir til að æfa sig á í _images_ möppunni 

